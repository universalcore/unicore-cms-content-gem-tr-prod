{
  "subtitle": "Alt ba\u015fl\u0131k: Liderlik kaslar\u0131n\u0131 esnet!", 
  "description": "Alt ba\u015fl\u0131k: Liderlik kaslar\u0131n\u0131 esnet!", 
  "language": "tur_TR", 
  "title": "Bu 10 ipucu k\u0131zlara yard\u0131mc\u0131 olacakt\u0131r...", 
  "primary_category": "915940f12c6242c89d95f4beab0f2c13", 
  "created_at": "2015-11-20T21:15:01.674979+00:00", 
  "featured_in_category": false, 
  "modified_at": "2015-11-20T21:15:01.675217+00:00", 
  "_version": {
    "package_version": "1.4.4", 
    "language_version": "2.7.6", 
    "language_version_string": "2.7.6 (default, Jun 22 2015, 18:01:27) \n[GCC 4.8.2]", 
    "language": "python", 
    "package": "elastic-git"
  }, 
  "linked_pages": [], 
  "id": null, 
  "content": "1. S\u0131n\u0131fta Sessiz Kalma\r\nVerece\u011fin cevaptan emin olmad\u0131\u011f\u0131nda bile parmak kald\u0131r. S\u00f6ylemek istediklerini kafanda d\u00fczeltmekten ka\u00e7\u0131n ve hata yapmaktan korkmamaya \u00e7al\u0131\u015f. G\u00f6r\u00fc\u015flerini bildirmek m\u00fckemmel cevab\u0131 bilmek de\u011fildir. Bu, sana hayat\u0131n\u0131n her alan\u0131nda kullanaca\u011f\u0131n \u00f6nemli becerileri; h\u0131zl\u0131 d\u00fc\u015f\u00fcn\u00fcp cevap verme, ba\u015fkalar\u0131yla m\u00fczakere etme ve bir fikirle \u00e7arp\u0131\u015fma deneyimini kazand\u0131r\u0131r.\r\n\r\n2. Konu\u015fmaya Ba\u015flamadan \u00d6nce \u00d6z\u00fcr Dilemekten Vazge\u00e7\r\nK\u0131zlar g\u00f6r\u00fc\u015flerini genellikle \u00f6z\u00fcr dileyerek bildiriyor (\"Do\u011fru olup olmad\u0131\u011f\u0131ndan emin de\u011filim ama...\"). S\u0131n\u0131fta s\u00f6z ald\u0131\u011f\u0131nda sa\u00e7\u0131nla oynamak, b\u00f6yle d\u00fc\u015f\u00fcn\u00fcyorum say\u0131l\u0131r demek ya da az \u00f6nce s\u00f6yledi\u011finin mant\u0131kl\u0131 olup olmad\u0131\u011f\u0131n\u0131 sormak gibi seni k\u00fc\u00e7\u00fcltebilecek ayr\u0131nt\u0131lara dikkat et.\r\n\r\n3. Kendine meydan oku\r\nBa\u015far\u0131s\u0131zl\u0131k ya da ele\u015ftiriler hakk\u0131nda endi\u015felenme, bizler kontrol edebilece\u011fimizi bildi\u011fimiz deneyimler aramaya daha yatk\u0131n\u0131zd\u0131r. Ama riske girmemek demek, bir engeli a\u015f\u0131p kendine (ve ba\u015fkalar\u0131na) yeterince cesur oldu\u011funu kan\u0131tlaman\u0131n verdi\u011fi sarho\u015flu\u011fu hi\u00e7 ya\u015fayamayacak olman demektir. Kendini konfor b\u00f6lgenin d\u0131\u015f\u0131na \u00e7\u0131kmaya zorla. Hi\u00e7 yapmad\u0131\u011f\u0131n bir spora ba\u015fla. Kimsenin senden beklemeyece\u011fi bir derse kaydol. Kodlamay\u0131 \u00f6\u011fren. Ya da tan\u0131mad\u0131\u011f\u0131n birine kendini tan\u0131tmak gibi k\u00fc\u00e7\u00fck riskler al.\r\n\r\n4. Yard\u0131m \u0130ste\r\nEn ba\u015far\u0131l\u0131 insanlar bunu kendi ba\u015flar\u0131na ba\u015farmad\u0131lar. Bunun yerine ilerledikleri bu yolda kendilerine ak\u0131l hocalar\u0131 buldular: deneyimli, \u00e7ok \u015fey bilen ve onlara yard\u0131m eden bilge insanlar. \u00d6\u011fretmenlerden, antren\u00f6rlerden ya da hayran oldu\u011fun ba\u015fka yeti\u015fkinlerden tutkulu oldu\u011fun konuyla ilgili konu\u015fmay\u0131 istemekten korkma. Onlara senin ya\u015f\u0131nda olsalard\u0131 neyi bilmek isterlerdi diye sor. Kim bilir, belki bir g\u00fcn hayallerinin ger\u00e7ekle\u015fmesinde sana yard\u0131mc\u0131 olabilirler!\r\n\r\n5. Herkesin \u0130\u015fini Yapma\r\nBir grup projesi \u00fcyesi yeterli (ya da hi\u00e7) katk\u0131da bulunmad\u0131\u011f\u0131nda i\u015fleri kendi ba\u015f\u0131na yapmak ve bu konuda sessiz kalmak kolayd\u0131r. \u0130\u015fleri \u00fcstlenmek kontrol\u00fc o an sana verebilir ama bu ayn\u0131 zamanda sana kendini k\u0131rg\u0131n ve i\u015f y\u00fck\u00fcn\u00fcn \u00e7o\u011funu y\u00fcklendi\u011fin halde kar\u015f\u0131l\u0131\u011f\u0131n\u0131 alamad\u0131\u011f\u0131n\u0131 hissettirebilir. S\u0131n\u0131f arkada\u015f\u0131na g\u00f6revlerini ne zaman tamamlayaca\u011f\u0131n\u0131 sorarak sorunu do\u011frudan \u00e7\u00f6zmeye \u00e7al\u0131\u015f. E\u011fer net bir yan\u0131t alamazsan, neye ihtiyac\u0131n oldu\u011fuyla ilgili daha a\u00e7\u0131k ol ya da bir \u00f6\u011fretmeninden yard\u0131m iste.\r\n6. Arkada\u015fl\u0131kta g\u00f6r\u00fc\u015flerini bildir\r\nMuhtemelen hepimiz \u00f6yle ya da b\u00f6yle dedikodu yapt\u0131k ama arkada\u015flar\u0131n\u0131n y\u00fcz\u00fcne kar\u015f\u0131 konu\u015fmaktansa hep haklar\u0131nda konu\u015fuyorsan, senin i\u00e7in en \u00e7ok \u00f6nem arz eden ki\u015filerle g\u00f6r\u00fc\u015flerini bildirme prati\u011fi yapma \u015fans\u0131n\u0131 ka\u00e7\u0131r\u0131rs\u0131n. Birine nas\u0131l hissetti\u011fini anlatabilmek, bunu nas\u0131l yapmay\u0131 se\u00e7ti\u011fine bakmaks\u0131z\u0131n sana\r\nhayat\u0131n\u0131n her alan\u0131nda yard\u0131mc\u0131 olacakt\u0131r. S\u00f6ylemesi zor \u015feyler i\u00e7in mesaj yazmaya ya da sosyal medyaya g\u00fcveniyor olabilirsin. Bu, o an i\u00e7in ileti\u015fimi kolayla\u015ft\u0131r\u0131r ama \u015fimdi y\u00fcz y\u00fcze konu\u015fmaman\u0131n bedelini sonra \u00f6demeyi g\u00f6ze al\u0131rs\u0131n. A\u00e7\u0131k olmak korkutucudur ama bunu dikkatli yapt\u0131\u011f\u0131nda etraf\u0131ndakilerin sayg\u0131s\u0131n\u0131 ve g\u00fcvenini kazanacaks\u0131n.\r\n\r\n7. \u0130\u00e7 Sesine G\u00fcven\r\nHepimizin kafas\u0131nda \u00e7alan bir ses vard\u0131r. Bu ses, \u201cKe\u015fke zil \u00e7alsa\u201d gibi k\u00fc\u00e7\u00fck \u015feyler ya da \u201cKe\u015fke arkada\u015flar\u0131m notlar\u0131m\u0131 sormaya son verse\u201d gibi b\u00fcy\u00fck \u015feyler s\u00f6yleyebilir. Bu ses senin i\u00e7g\u00fcd\u00fcn. Sana ger\u00e7ekten ne d\u00fc\u015f\u00fcnd\u00fc\u011f\u00fcn\u00fc, neye ihtiyac\u0131n oldu\u011funu ve ne istedi\u011fini s\u00f6yl\u00fcyor. \u0130nsanlar\u0131n ne d\u00fc\u015f\u00fcnebilece\u011fiyle ilgili endi\u015fe ederken bu sesi dinlemeyi b\u0131rakmak kolayd\u0131r. Bu sese m\u00fcmk\u00fcn oldu\u011funca \u00e7ok kulak ver. Bu ses senin i\u00e7 pusuland\u0131r. E\u011fer bu sesi \u015fimdi payla\u015famazsan, bir g\u00fcnl\u00fck tutmaya \u00e7al\u0131\u015f ve bu sesi duymak isteyen insanlar\u0131 aramaya devam et.\r\n\r\n8. D\u00fcnyay\u0131 de\u011fi\u015ftir\r\nD\u00fcnyay\u0131 de\u011fi\u015ftirmek i\u00e7in onu y\u00f6netmek zorunda de\u011filsin. Seni i\u00e7ten i\u00e7e neler ne\u015felendirir? Seni neler \u00e7ileden \u00e7\u0131kar\u0131r? Bir kul\u00fcbe kat\u0131l ya da toplumsal bir \u00f6rg\u00fct\u00fc destekle. Belki de s\u0131n\u0131f ba\u015fkanl\u0131\u011f\u0131na SEN aday olursun. Bir kampanya y\u00fcr\u00fctmek sana konu\u015fmak ve bir lider olarak kendini pazarlamak i\u00e7in harika bir pratik olur. Neye karar verirsen ver \u015funlar\u0131 unutma: Senin sesin kimsenin sesine benzemez, ama onu kullanmazsan bizler sesini duyamay\u0131z.\r\n\r\n9. Unutma: G\u00f6r\u00fc\u015flerini Bildirmek Her Zaman Kolay De\u011fildir ama Buna De\u011fer\r\nSizler, k\u0131zlar\u0131n ne kadar g\u00fc\u00e7l\u00fc olmas\u0131n\u0131 istedi\u011fiyle ilgili kafas\u0131 hala kar\u0131\u015f\u0131k olan bir d\u00fcnyada b\u00fcy\u00fcyorsunuz. K\u0131zlar\u0131n kendine g\u00fcvenen ama g\u00fczel, h\u0131rsl\u0131 fakat bencil olmayan, ba\u015far\u0131l\u0131 ama kibirli olmayan insanlar olmas\u0131 gerekir. Kurallar kafa kar\u0131\u015ft\u0131r\u0131c\u0131 ve adaletsiz olabilir, bu da bunlar\u0131 dile getirdi\u011finde herkesin sevmeyece\u011fi anlam\u0131na geliyor. Asl\u0131nda, bir \u015feyi ne kadar g\u00fczel s\u00f6ylersen s\u00f6yle, senin k\u00f6t\u00fc oldu\u011funu d\u00fc\u015f\u00fcnen bir ki\u015fi \u00e7\u0131kabilir. Sesine, bazen d\u00fcnya g\u00fcvenmiyormu\u015f gibi gelse de sen g\u00fcven ve g\u00fcc\u00fcn\u00fc kutlayan arkada\u015flar\u0131na ve aile \u00fcyelerine yak\u0131n ol.\r\n\r\n\r\n10. Pratik yap!\r\nOkul \u00e7al\u0131\u015fmalar\u0131, spor ve m\u00fczik gibi \u015feyleri pratik yaparak b\u00fcy\u00fcd\u00fcn. Ama hi\u00e7 kimse sana g\u00f6r\u00fc\u015flerini bildirme, risk alma ya da ihtiyac\u0131n olan\u0131 dile getirme prati\u011fini yapman\u0131 s\u00f6ylemedi. Bunda ne var? Hayatta pratik gerektirmeyen hi\u00e7bir \u015fey yoktur ve g\u00f6r\u00fc\u015flerini bildirmek de buna dahildir. Bu kaslar\u0131 \u00e7al\u0131\u015ft\u0131r! Ba\u015fta korkutucu olabilir ama zamanla kolayla\u015f\u0131r.\r\n\r\n\u0130pu\u00e7lar\u0131 [http://banbossy.com][1] sitesinin izniyle verilmi\u015ftir\r\n\r\n\r\n  [1]: http://banbossy.com", 
  "source": "f7aeed1643ec4daba4aba489ad63ce15", 
  "featured": false, 
  "author_tags": [], 
  "image": null, 
  "published": null, 
  "position": 0, 
  "image_host": "http://thumbor.unicore.io", 
  "slug": "these-10-tips-help-girls", 
  "uuid": "010224a5d2f640ce89b5645e5cae656f"
}