{
  "subtitle": "Arkada\u015flar edindim ve umut buldum.", 
  "description": "Arkada\u015flar edindim ve umut buldum.", 
  "language": "tur_TR", 
  "title": "Yaln\u0131zd\u0131m ve ac\u0131 \u00e7ekiyordum:", 
  "primary_category": "915940f12c6242c89d95f4beab0f2c13", 
  "created_at": "2015-11-19T20:31:39+00:00", 
  "featured_in_category": false, 
  "modified_at": "2015-11-20T17:31:43.604995+00:00", 
  "_version": {
    "package_version": "1.4.4", 
    "language_version": "2.7.6", 
    "language_version_string": "2.7.6 (default, Jun 22 2015, 18:01:27) \n[GCC 4.8.2]", 
    "language": "python", 
    "package": "elastic-git"
  }, 
  "linked_pages": [], 
  "id": null, 
  "content": "Son y\u0131llarda Somali, Sudan, Etiyopya ve Kongo Demokratik Cumhuriyeti'nden m\u00fclteciler, kendi \u00fclkelerindeki \u015fiddetten ka\u00e7arak Kenya'ya geldi. Bu, bir k\u0131z\u0131n hikayesi.\r\n\r\nBenim ad\u0131m Fatuma, Somali'nin hem zaman hem de mesafe olarak uzakta kalm\u0131\u015f, \u00fccra bir k\u00f6y\u00fcnde do\u011fdum ve ben her \u015feyi hat\u0131rl\u0131yorum.  \r\n\r\nAnnem beni, ben daha bir bebekken terk etti. \u00dcvey annem \u00f6z annemden nefret ederdi, bu y\u00fczden bana bir yabanc\u0131ym\u0131\u015f\u0131m, bir y\u00fckm\u00fc\u015f\u00fcm gibi davran\u0131rd\u0131. Hep bir sebep bulup beni d\u00f6ver, a\u015fa\u011f\u0131lard\u0131. \r\n\r\nHi\u00e7 bir zaman oyun oynamama ya da okula gitmeme izin vermezdi. Bunun yerine beni her g\u00fcn ke\u00e7ileri otlatmaya g\u00f6ndererek ak\u015fam olana kadar d\u0131\u015far\u0131da kalmam\u0131 sa\u011flad\u0131.\r\n\r\nBabam ya\u015fl\u0131yd\u0131 ve bana nas\u0131l davran\u0131ld\u0131\u011f\u0131 gibi ev i\u00e7i meselelerle u\u011fra\u015fmazd\u0131. Kendimi yaln\u0131z ve \u00fczg\u00fcn hissederek b\u00fcy\u00fcd\u00fcm.  Bir g\u00fcn a\u011fabeyime beni de \u015fehre g\u00f6t\u00fcrmesi i\u00e7in yalvard\u0131m. Beni \u015fehre g\u00f6t\u00fcrd\u00fc, hayat\u0131mda hi\u00e7 olmad\u0131\u011f\u0131m kadar mutluydum.\r\n\r\nAma bir g\u00fcn pazardayken bir patlama sesi duydum. Herkes g\u00fcr\u00fclt\u00fcden ka\u00e7arken ben sese do\u011fru ko\u015ftum. Ben hep b\u00f6yle merakl\u0131 bir k\u0131z olmu\u015fumdur. Birdenbire arkaya do\u011fru d\u00fc\u015ft\u00fcm, ald\u0131\u011f\u0131m yiyecekler havaya sa\u00e7\u0131lm\u0131\u015ft\u0131. Sonra her \u015fey karard\u0131. G\u00f6zlerimi hastanede, \u00e7ok k\u00f6t\u00fc haberlere a\u00e7t\u0131m: Ben kolumdan vurulmu\u015ftum, a\u011fabeyim ise kay\u0131pt\u0131. \r\n\r\nKom\u015fum benden kendisiyle beraber, daha iyi bir hastane bulabilece\u011fim Kenya'ya ka\u00e7mam\u0131 istedi. Kabul ettim. Bu, hayat\u0131m\u0131n en k\u00f6t\u00fc karar\u0131yd\u0131. Bu karar\u0131mdan nefret ediyorum. Bug\u00fcn bile a\u011fabeyimin nerede oldu\u011funu bilmiyorum. Onu beklemeliydim. O, beni seven tek insand\u0131. \r\n\r\nYaramdan dolay\u0131 \u00e7ok ac\u0131 \u00e7ekiyordum ve Kenya'da bir ailem olmad\u0131\u011f\u0131ndan dolay\u0131 korkuyordum. \u00c7ok yaln\u0131zd\u0131m. Bir aile beni yan\u0131na ald\u0131 ama sakatl\u0131\u011f\u0131m\u0131 i\u015flerden kaytarma bahanesi olarak kulland\u0131\u011f\u0131m\u0131 s\u00f6ylediler. Bir y\u0131l sonra beni kovdular.\r\n\r\nYa\u015fl\u0131 bir kad\u0131n, hastanede doktora g\u00f6r\u00fcnebilmem i\u00e7in bana yard\u0131m ediyordu. Kalacak yerim yokken bana yard\u0131m edebilecek olan Heshima Kenya ad\u0131nda bir gruptan bahsetti.  Bu gruba hikayemi anlatt\u0131\u011f\u0131mda beni i\u00e7tenlikle misafir ettiler. Kenya'ya geldi\u011fimden beri ilk defa kendimi umut dolu hissettim. Koruma evinde \u00fclkelerindeki sava\u015ftan ka\u00e7m\u0131\u015f, ailesi olmayan, benim ya\u015fad\u0131\u011f\u0131m zorluklarla m\u00fccadele eden ba\u015fka k\u0131zlarla tan\u0131\u015ft\u0131m. \r\n\r\nOnlar kolumun kurtulmas\u0131 i\u00e7in gerekli ameliyat\u0131 olmam\u0131 sa\u011flad\u0131lar ve sonras\u0131nda bana okuma yazma \u00f6\u011frettiler. Ad\u0131m\u0131, g\u00f6bek ad\u0131m\u0131 ve soyad\u0131m\u0131 yazmay\u0131 \u00f6\u011frenmem alt\u0131 haftam\u0131 ald\u0131! \u015eimdi foto muhabiri olmak i\u00e7in e\u011fitim g\u00f6r\u00fcyorum! Biz m\u00fclteci k\u0131zlara neler oldu\u011funu d\u00fcnyaya anlatmak \u00f6nemli. S\u0131rf elim sa\u011flam de\u011fil diye hayallerimden vazge\u00e7meyece\u011fim. \r\n\r\nG\u00f6zlerim kapal\u0131yd\u0131, \u015fimdiyse k\u0131zlar i\u00e7in var oldu\u011funu dahi fark etmedi\u011fim bir\u00e7ok olana\u011f\u0131 g\u00f6r\u00fcyorum. Orada, hayatlar\u0131 sadece uyumak ve uyanmaktan ibaret olan b\u00fct\u00fcn k\u0131zlar\u0131n benim g\u00f6rd\u00fcklerimi g\u00f6rebilmelerini isterdim. Hayat\u0131n ini\u015fleri ve \u00e7\u0131k\u0131\u015flar\u0131 ne kadar zor olursa olsun vazge\u00e7me. Hedefine do\u011fru ilerle. Ben vazge\u00e7meyece\u011fim. Bir\u00e7ok ba\u015far\u0131n\u0131n ard\u0131nda \u00fcz\u00fcc\u00fc hikayelerin oldu\u011funu biliyorum, bu y\u00fczden ben de sadece devam etmeliyim. Hen\u00fcz hedefinize ula\u015famam\u0131\u015f olsan\u0131z bile yola devam ediyor olmak \u00e7ok g\u00fczel.\r\n\r\nFatuma'n\u0131n hikayesinin devam\u0131n\u0131 [grassrootsgirls.tumblr.com][1] adresinden okuyabilirsiniz.\r\n\r\n**Do you feel alone in the world? Read this article to find out how to make it better:**\r\n\r\n\r\n  [1]: http://grassrootsgirls.tumblr.com", 
  "source": "0ad994f428fa4a7faa2c8b68e734a58d", 
  "featured": false, 
  "author_tags": [], 
  "image": null, 
  "published": null, 
  "position": 1, 
  "image_host": "http://thumbor.unicore.io", 
  "slug": "fatuma", 
  "uuid": "45f67cc0e3a4407e98aa46096675987e"
}