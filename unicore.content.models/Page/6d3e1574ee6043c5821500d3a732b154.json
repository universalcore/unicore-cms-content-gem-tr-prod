{
  "subtitle": "", 
  "description": "", 
  "language": "tur_TR", 
  "title": "Off! Patronumu Facebook'ta istemiyorum!", 
  "primary_category": "333720c6045a4cee9d274df9aba3e36f", 
  "created_at": "2015-11-24T19:21:44.937460+00:00", 
  "featured_in_category": false, 
  "modified_at": "2015-11-24T19:21:44.937816+00:00", 
  "_version": {
    "package_version": "1.4.4", 
    "language_version": "2.7.6", 
    "language": "python", 
    "language_version_string": "2.7.6 (default, Jun 22 2015, 18:01:27) \n[GCC 4.8.2]", 
    "package": "elastic-git"
  }, 
  "linked_pages": [], 
  "id": null, 
  "content": "*Sevgili Bayan Teknoloji,*\r\n \r\n*6 ayd\u0131r, 17 ya\u015f\u0131m\u0131 doldurdu\u011fumdan beri, okul sonras\u0131 bir i\u015fte \u00e7al\u0131\u015f\u0131yorum. Ge\u00e7en ay Facebook'a kat\u0131ld\u0131m. \u0130\u015fteyken telefonumdan Facebook hesab\u0131m\u0131 kontrol ediyordum. Patronum beni g\u00f6rd\u00fc ve Facebook'ta arkada\u015f\u0131m olmak istedi. \u00c7al\u0131\u015f\u0131rken telefonumuzla ilgilenmememiz gerekiyor bu y\u00fczden kabul etmezsem ba\u015f\u0131m\u0131n belaya girece\u011finden korktum. \u015eimdi bana Facebook'tan \u00f6zel mesajlar g\u00f6nderiyor ve i\u015f d\u0131\u015f\u0131nda onunla bulu\u015fmam\u0131 istiyor. Bu beni rahats\u0131z ediyor.. Ne yapmal\u0131y\u0131m? Erkek karde\u015flerimin okula gitmesine yard\u0131m etmek i\u00e7in ger\u00e7ekten paraya ihtiyac\u0131m var, bu y\u00fczden i\u015fimi kaybetmek istemiyorum ama bana s\u00f6yledikleri ho\u015fuma gitmiyor.* \r\n\r\n*Sayg\u0131lar\u0131mla,*\r\n\r\n*Endi\u015feli \u00c7al\u0131\u015fan*\r\n\r\nSevgili Endi\u015feli \u00c7al\u0131\u015fan,\r\n \r\nAileni desteklemen gerekti\u011fini \u00e7ok iyi anl\u0131yorum. Bu rahats\u0131z edici durumdan seni kurtarabilir miyiz bir bakal\u0131m! Patronun a\u00e7\u0131k bir \u015fekilde sana uygunsuz davran\u0131yor. Pozisyonunu kullanarak senden yararlanmaya \u00e7al\u0131\u015f\u0131yor ve bu do\u011fru de\u011fil!\r\n\r\nPatronunun yapt\u0131\u011f\u0131 eylemlere cinsel taciz deniyor. Pozisyonunu seni taciz etmek i\u00e7in kullan\u0131yor \u00e7\u00fcnk\u00fc bu i\u015fe ger\u00e7ekten ihtiyac\u0131n oldu\u011funun fark\u0131nda. \u0130\u015fin resmi olsun ya da olmas\u0131n, \u00e7al\u0131\u015f\u0131rken de dahil olmak \u00fczere nereye gidersen git kendini g\u00fcvende hissetmeye yasal olarak hakk\u0131n var. \r\n\r\n\u0130lk ad\u0131m kendisini Facebook arkada\u015flar\u0131ndan \u00e7\u0131karmak ya da profilinden engellemek olacakt\u0131r. Bu, senin sayfan\u0131 g\u00f6remeyece\u011fi, sayfana bir \u015feyler g\u00f6nderemeyece\u011fi ya da sana mesaj g\u00f6nderemeyece\u011fi anlam\u0131na gelir. Umar\u0131m patronun bu imay\u0131 anlar ve yapt\u0131klar\u0131na bir son verir. E\u011fer kendini yeterince g\u00fcvende hissedersen direk kendisine, g\u00f6nderdi\u011fi mesajlardan rahats\u0131zl\u0131k duydu\u011funu ve bunlarla ilgilenmedi\u011fini s\u00f6yleyebilirsin.\r\n\r\nE\u011fer bu i\u015fe yaramazsa ya da onunla y\u00fczle\u015fmekten \u00e7ok korkuyorsan, sana bu konuyu halletmende yard\u0131mc\u0131 olabilecek g\u00fcvenebilece\u011fin bir ebeveynle konu\u015f. Bu ki\u015fi i\u015ften ya da i\u015f d\u0131\u015f\u0131nda biri, \u00f6rne\u011fin bir ebeveyn ya da bir \u00f6\u011fretmen ya da senden b\u00fcy\u00fck bir arkada\u015f\u0131n olabilirdi. E\u011fer \u00e7al\u0131\u015ft\u0131\u011f\u0131n yerin insan kaynaklar\u0131 departman\u0131 varsa buradan biriyle konu\u015fabilir ve resmi bir \u015fikayette bulunabilirsin. \r\n\r\nBunun senin hatan olmad\u0131\u011f\u0131n\u0131 hat\u0131rla ve kendini su\u00e7lu hissetme! G\u00fcvenilir bir yeti\u015fkinin yard\u0131m\u0131yla bunlar\u0131 \u00e7\u00f6zebilirsin. E\u011fer \u00e7\u00f6zemezsen san\u0131r\u0131m bu i\u015fte \u00e7al\u0131\u015fmaya de\u011fip de\u011fmeyece\u011fine karar vermen ve ba\u015fka bir i\u015f bulman gerekecek. \r\n\r\n\u0130yi \u015fanslar! Seni d\u00fc\u015f\u00fcn\u00fcyorum.\r\n\r\nSevgiler, Bayan Teknoloji\r\n", 
  "source": "c97856878f5c4260accee139ba32ce05", 
  "featured": false, 
  "author_tags": [], 
  "image": null, 
  "published": null, 
  "position": 0, 
  "image_host": "http://thumbor.unicore.io", 
  "slug": "eek-i-dont-want-my-boss-my-facebook", 
  "uuid": "6d3e1574ee6043c5821500d3a732b154"
}