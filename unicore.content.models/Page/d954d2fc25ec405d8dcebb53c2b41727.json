{
  "subtitle": "Sonra m\u00fczi\u011fi ve dans\u0131 ke\u015ffettim", 
  "description": "Sonra m\u00fczi\u011fi ve dans\u0131 ke\u015ffettim", 
  "language": "tur_TR", 
  "title": "Hayat\u0131m gitgide k\u00f6t\u00fcle\u015fiyordu:", 
  "primary_category": "915940f12c6242c89d95f4beab0f2c13", 
  "created_at": "2015-11-20T17:54:13.757974+00:00", 
  "featured_in_category": false, 
  "modified_at": "2015-11-20T17:54:13.758224+00:00", 
  "_version": {
    "package_version": "1.4.4", 
    "language_version": "2.7.6", 
    "language_version_string": "2.7.6 (default, Jun 22 2015, 18:01:27) \n[GCC 4.8.2]", 
    "language": "python", 
    "package": "elastic-git"
  }, 
  "linked_pages": [], 
  "id": null, 
  "content": "*Kolombiya'n\u0131n Bogota \u015fehrinde devam eden uyu\u015fturucu ticareti ve \u00e7at\u0131\u015fma, belirli mahalleleri veya banliy\u00f6leri \u00f6zellikle gen\u00e7 k\u0131zlar i\u00e7in \u00e7ok tehlikeli bir hale getirmekte. Bu, bir k\u0131z\u0131n hikayesi.*\r\n\r\nAd\u0131m Leidy, 17 ya\u015f\u0131nda Kolombiyal\u0131 bir k\u0131z\u0131m. Hayata ba\u015flang\u0131c\u0131m zor oldu. Annem beni, ben daha bebekken terk etti. Annem sokakta yan\u0131mdan ge\u00e7se tan\u0131yamam. \r\n\t\r\nBabam, eve de hayat\u0131ma da bir girer bir \u00e7\u0131kard\u0131. Bir keresinde h\u0131rs\u0131zl\u0131k yapt\u0131\u011f\u0131m i\u00e7in beni elime \u00e7eki\u00e7le vurarak cezaland\u0131rd\u0131. Sonras\u0131nda evde ne zaman bir \u015feyler kaybolsa beni su\u00e7lad\u0131. Evden kurtulmak i\u00e7in d\u0131\u015far\u0131da \u00e7ok daha fazla zaman ge\u00e7irmeye ba\u015flad\u0131m.\r\n\r\nOkul benim i\u00e7in hi\u00e7bir zaman kolay olmad\u0131. Okuldakiler \u015fi\u015fman oldu\u011fum i\u00e7in benimle dalga ge\u00e7iyordu. S\u0131n\u0131f arkada\u015flar\u0131m\u0131n bana yapt\u0131\u011f\u0131 t\u00fcm zorbal\u0131klar bana \u00e7ok zarar verdi. Her g\u00fcn okulu k\u0131rmaya ba\u015flad\u0131m. Sonunda okula gitmeyi tamamen b\u0131rakt\u0131m. \u00dczerime \u00e7\u00f6ken bu yo\u011fun karanl\u0131\u011f\u0131 hissetti\u011fimde, insanlar\u0131 izleyebilece\u011fim bir yere gidip orada benim gibi m\u00fccadele t\u00fcm o zavall\u0131 insanlara bakard\u0131m. Bu bana kendimi daha iyi hissettirirdi. Ac\u0131 \u00e7eken tek ki\u015fi ben de\u011fildim. \r\n\r\nBir g\u00fcn benim gibi okulu sevmeyen bir grup gence rastlad\u0131m. Onlarla tak\u0131lmam i\u00e7in beni davet ettiler. Onlarla yak\u0131nla\u015ft\u0131m \u00e7\u00fcnk\u00fc bana kendimi onlardan biriymi\u015fim gibi hissettirdiler. \r\n\r\n\u00c7ok ge\u00e7meden onlarla i\u00e7ki ve sigara i\u00e7meye ba\u015flam\u0131\u015ft\u0131m. Babam marihuana denedi\u011fimi \u00f6\u011frenince \u00f6fkeden deliye d\u00f6nd\u00fc ve beni d\u00f6vd\u00fc. Beni o kadar k\u00f6t\u00fc d\u00f6vd\u00fc ki evi terk ettim. B\u00fcy\u00fckannem beni ka\u00e7ak olarak ihbar etti. Yetkililer taraf\u0131ndan al\u0131n\u0131p gen\u00e7ler i\u00e7in bir \u0131slah evine yerle\u015ftirildim.\r\n\r\n\u0130lk zamanlar buras\u0131 benim i\u00e7in h\u00fcz\u00fcnl\u00fc bir yerdi. Ka\u00e7may\u0131 d\u00fc\u015f\u00fcnd\u00fcm. \r\n\r\nAma bu, hayat\u0131m\u0131n d\u00f6n\u00fcm noktas\u0131 oldu.\r\n\r\nIslah evinde piyano \u00e7alan bir adamla tan\u0131\u015ft\u0131m. Bu adam, benim gibi uyum sa\u011flayaca\u011f\u0131 ve kabul g\u00f6rece\u011fi bir ortam arayan k\u0131zlara yard\u0131m eden, Ayara ad\u0131nda bir organizasyondand\u0131. \r\n\r\nOrganizasyon bana kendimi rap m\u00fczikle ve dansla nas\u0131l ifade edebilece\u011fimi \u00f6\u011fretti. \u0130lk defa bir grup \u00f6n\u00fcnde dans etti\u011fimde utand\u0131m. Herkesin bana g\u00fclece\u011fini d\u00fc\u015f\u00fcnm\u00fc\u015ft\u00fcm. Bunun yerine \u0131sl\u0131k \u00e7al\u0131p alk\u0131\u015flad\u0131lar!\r\n\r\n\u015eark\u0131 s\u00f6ylemek damarlar\u0131mda dola\u015f\u0131yor ama \u015funu ke\u015ffettim ki dans etmek beni ne\u015felendiriyor. Dans ederken hayat\u0131mdaki t\u00fcm sorunlar\u0131 ve bask\u0131lar\u0131 unutuyorum. \r\n\r\nY\u00fcr\u00fcd\u00fc\u011f\u00fcm yolda h\u00e2l\u00e2 engeller var ama ben kararl\u0131y\u0131m. Sorunlar\u0131mdan ka\u00e7mak yerine art\u0131k hayat\u0131n stresi \u00fczerime bindi\u011finde Ayara'ya gelip dans ediyorum. H\u00e2l\u00e2 bir g\u00fcn bir sanat\u00e7\u0131 olarak hayat\u0131m\u0131 kazanmak istiyorum ve buldu\u011fum her f\u0131rsatta break dance yap\u0131yorum. \u00c7ok \u00e7al\u0131\u015f\u0131yorum ve bunun ger\u00e7ekle\u015fmesi i\u00e7in etraf\u0131mdaki insanlardan destek al\u0131yorum. \r\n\r\nLeidy'nin hikayesinin devam\u0131n\u0131 grassrootsgirls.tumblr.com adresinden okuyabilirsiniz\r\n\r\n**K\u00d6T\u00dc B\u0130R \u00c7EVREDE M\u0130S\u0130N? \u00d6M\u00dcR BOYU S\u00dcRECEK \u0130Y\u0130 ARKADA\u015eLIKLAR ED\u0130N** \r\n", 
  "source": "4cd910d793f34b85b808f8a7915d1102", 
  "featured": false, 
  "author_tags": [], 
  "image": null, 
  "published": null, 
  "position": 0, 
  "image_host": "http://thumbor.unicore.io", 
  "slug": "Leidy", 
  "uuid": "d954d2fc25ec405d8dcebb53c2b41727"
}